---
title: 6. gyakorlat
subject: webfejl2-pti
type: gyak
---

Feladatok
---------

1. Süti segítségével tároljuk el a felhasználó nevét. Ha nincs még sütiben tárolva, akkor jelenjen meg a felületen egy szöveges beviteli mező "Mi a neved címkével" és egy gomb. A gombra kattintva a szöveges beviteli mező tartalmát mentsük el sütiben. Ha van már süti, akkor csak annyi jelenjen meg az oldalon, hogy "Hello <név>"!

2. Legyen lehetősége a felhasználónak egy listából kiválasztania az oldal háttrérszínét. Ehhez egy legördülő mezőt töltsünk fel előre meghatározott színértékekkel. Ha a felhasználó választ ezek közül, akkor változzon meg az oldal háttérszíne a kiválasztott színnek megfelelően. A kiválasztott színt tároljuk is el sütiben. Az oldal betöltésekor vizsgáljuk, hogy sütiben el van-e tárolva a háttérszín, ha igen, akkor állítsuk be.

3. Tegyük lehetővé, hogy a felhasználó választhasson betűméretet, és a választását tároljuk el sütiben. A felületen legyen három hivatkozás (vagy gomb) "Kicsi", "Közepes" és "Nagy" felirattal, amelyekre kattintva a betűméret kicsi, közepes és nagy lesz. A három betűméret mögött három külön stíluslap áll a megfelelő betűméret beállításokkal. A linkekre kattintva a megfelelő stíluslap aktiválódjon.

4. Tegyük lehetővé, hogy minden <span> elem fölé víve az egeret egy rövid hangállomány játszódjon le!

5. Készíts egyedi vezérlőt egy HTML5-ös <video> elemhez. Minimálisan legyen rajta egy lejátszó és egy szüneteltető gomb.

6. Canvas segítségével készíts fekete-fehér videót egy videóból úgy, hogy bizonyos intenzitás feletti színpontok helyett fehér, az alatt fekete színpontok jelennek meg.

7. Egy kék háttérrel felvett videó esetén a kék háttér helyére tegyél egy képet! A megoldáshoz használj canvast.

8. Készíts olyan képnézegetőt, ahol a képek egy 3D-s kocka lapjain vannak. Kurzorbillentyűkkel lehessen a kockát forgatni.

