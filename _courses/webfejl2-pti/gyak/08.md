---
title: 8. gyakorlat
subject: webfejl2-pti
type: gyak
---

Feladatok
---------

1. Készíts olyan oldalt (pl. Hello világ!), amely csak elte.hu domainből érhető el (az IP cím 157.181-gyel kezdődik). Máshonnan érkező látogatóknak a "Nincs hozzáférés" szöveg jelenjen meg!

2. Készíts olyan oldalt, amelynek paraméterül adva egy nevet, azt üdvözli (Hello név!)!
    a) A nevet URL-ben adjuk meg!
    b) A nevet űrlapon keresztül adjuk meg!

3. Készíts olyan oldalt, amelynek háttérszínét paraméterként lehet megadni.
    a) A színkódot URL-ben add meg!
    b) Készíts három hivatkozást kék, sárga, piros felirattal, amelyekre kattintva az oldal háttérszíne megfelelően változik!
    c) A színkódot űrlap segítségével adjuk meg!

4. Készíts elsőfokú egyenletet (ax+b=0) megoldó oldalt! Űrlapon keresztül lehessen megadni a és b értékét. Hiba esetén az űrlap felett listában jelenjenek meg a hibaüzenetek! A megoldást az űrlap alá írjuk! Gondoskodj az űrlap állapottartásáról!

5. Egy munkáltató nyilvántartást vezet dolgozóinak nevéről, beosztásáról, fizetéséről.
    a) Táblázatként jelenítsd meg a nyilvántartást!
    b) Egy szöveges beviteli mező segítségével tedd lehetővé, hogy a táblázatban csak azok a nevek szerepeljenek, amelyek tartalmazzák a mező értékét (szűrés részszövegre).
    c) A listában jelöld a legnagyobb fizetéssel rendelkező személyt narancssárga háttérszínnel!
    d) Tedd lehetővé a lista szűrését beosztás szerint is. Ezt egy legördülő lista segítségével lehessen megadni, amelybe a lista alapján kerülnek be a különböző beosztások.
    e) A nevekre kattintva jelenjen meg egy olyan oldal, ahol csak az adott illető adatai jelennek meg.

6. Készíts PHP szkriptet, amely az URL-ben paraméterként megadott PHP állományt tölti be. (Pl. ha paraméter értéke 'alma', akkor az 'alma.php' kerül betöltésre.) Az oldalak betöltéséhez az include() utasítást használjuk!
