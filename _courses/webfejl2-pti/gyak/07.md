---
title: 7. gyakorlat
subject: webfejl2-pti
type: gyak
---

Feladatok
---------

1. Egy valid HTML sablonban végezzük el az alábbi feladatokat PHP segítségével.
    
    a. Írd ki címsorként: `"Hello világ!"`
    
    b. Vegyél fel egy változót, amiben a nevedet tárolod. A változó felhasználásával üdvözöld magad. (`"Hello név!"`)

2. Írjuk ki az aktuális időt az oldalra! A megoldáshoz használd a PHP `date()` függvényét (ld. PHP referencia)!

3. Írjuk ki egy tetszőleges, beégetett szám faktoriálisát! A faktoriális kiszámításának kódját helyezzük függvénybe!

4. Írd ki a `"Hello világ!"` szöveget 10-szer folyamatosan növekedő méretben!

5. Adott egy hibaüzeneteket tartalmazó tömb. Jelenítsük meg a hibalistát felsorolásként!

6. Egy filmeket listázó oldalon szeretnénk legördülő mezőből kiválasztani a film kategóriáját. A háttérrendszernek azonban a kategória azonosítójára van szüksége. Például: 5 - Akció, 4 - Dráma, 8 - Vígjáték. Találjuk ki az adatokat tároló adatszerkezetet, majd az alapján állítsuk elő az oldalon a legördülő mezőt!

7. Adott áruknak a megnevezése és azonosítójuk (pl. 23 - pendrive, stb.). Jelenítsük meg az árukat jelölőmezőkként az oldalon!

8. Egy tesztrendszerhben minden tesztről tároljuk a kérdés szövegét és a megoldásokat, valamint azt, hogy melyik válasz a helyes.
    
    a. Generáld le a kérdéseket és a hozzájuk tartozó válaszokat tartalmazó űrlapot úgy, hogy minden kérdésnél csak egy válasz a helyes! A válaszok mellett a megfelelő űrlapelemet használd!
    
    b. Az előző feladathoz képest most egy kérdésnél több válasz is helyes lehet. Generáld le az ennek megfelelő űrlapot!

9. Egy hallgatói nyilvántartásban minden hallgatóról tároljuk a nevét, a neptun azonosítóját, a születési évét és nemét.
    
    a. Táblázat formájában jelenítsük meg a hallgatói nyilvántartást!
    
    b. Írjuk ki a legidősebb hallgatót!
    
    c. Ha 1970 előtt született a legidősebb hallgató, akkor írjuk ki mellé, hogy "az egész életen át tartó tanulás példaképe".
    
    d. Döntsük el a nyilvántartás alapján, van-e lány a hallgatók között!
    
    e. Két csík formájában tüntessük fel a fiúk és lányok darabszámát!

